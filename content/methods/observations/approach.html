---
title: "Aanpak"
icon: /icons/tools.png
menuicon: /icons/tools-menu.png
date: 2020-07-31T11:05:44+02:00
expandable: true
instructions: false
weight: 3
---

<script src="/assessment-selection-tool/rmarkdown-libs/header-attrs/header-attrs.js"></script>


<div id="voorbereiding" class="section level2">
<h2>Voorbereiding</h2>
<p><strong>Beoordelingsformulier</strong> Bij een observatie wordt meestal een beoordelingsformulier gebruikt. Bekijk goed of alle beoordelingscriteria ook op afstand valide gescoord kunnen worden; heb je straks als beoordelaar voor alle criteria voldoende informatie of kun je bepaalde criteria niet scoren doordat bepaalde informatie onvoldoende in beeld komt (bijvoorbeeld de reactie van een klant)?</p>
<p><strong>Aantal observaties en beoordelaars</strong> Het grote voordeel van observeren op afstand is dat het plaatsonafhankelijk en eventueel ook tijdsonafhankelijk kan. Dit maakt het minder tijdsintensief en makkelijker te organiseren, waardoor er mogelijk ook gewerkt kan worden met meer observaties en beoordelaars, wat de validiteit en generaliseerbaarheid van de observatie ten goede komt. Bij formatieve toetsing kunnen ook medestudenten worden ingezet als beoordelaar.</p>
<div id="live-observatie" class="section level3">
<h3>Live observatie</h3>
<p><strong>Anticiperen op technische problemen</strong> Bij een live observatie is het belangrijk om studenten tijdig te informeren over voorbereidingen die zij moeten treffen om de observatie soepel te laten verlopen. Maak ook afspraken over het werken in de online omgeving. Denk aan het delen van het scherm, het in- en uitschakelen van camera/microfoon, de wijze waarop vragen kunnen worden gesteld en de handelswijze bij technische problemen. Studenten vinden het fijn om vooraf te weten wat er gebeurt als er technische problemen voordoen. Je kunt stimuleren dat studenten vooraf met elkaar oefenen. Bij sommige instellingen kan de student apparatuur lenen of kun je een fysieke locatie aanbieden voor een online observatie. Zorg er in ieder geval voor dat je tijdig en helder communiceert over de afspraken.<br />
<strong>Opname privacywetgeving</strong> Het verwerken, opslaan en verwijderen van opnames moet plaatsvinden binnen de wettelijke kaders. Informeer bij je instelling wat hiervoor de regels zijn.<br />
<strong>Opname maken</strong> Als een student een opname moet maken, dan heeft die student duidelijke instructies nodig over de verwachte opname: wat moet er wel en niet in beeld zijn, wat is de lengte van de opname, welke apparatuur mag of moet er gebruikt worden? Dit voorkomt grote verschillen in de kwaliteit van het opgenomen beeldmateriaal, die (onbewust) invloed kunnen hebben op de beoordeling van de handeling. Als docent is het goed om van tevoren na te denken over de best passende apparatuur. Zo zijn er op sommige instellingen bijvoorbeeld speciale opnamekits beschikbaar voor het opnemen van lessen, met een camera gericht op de student en een camera gericht op de leerlingen.<br />
<strong>Beoordeling</strong> Welke regels spreek je af bij het bekijken van de opname, zodat observaties zoveel mogelijk gelijk zijn tussen beoordelaars en eventueel ook met beoordelingen van studenten die op locatie worden beoordeeld. Mag je een opname bijvoorbeeld stopzetten of terugspoelen (iets dat bij live observeren niet kan)?</p>
</div>
</div>
<div id="tijdens" class="section level2">
<h2>Tijdens</h2>
<p><strong>Beoordelen</strong> Zorg dat je de benodigde documenten (rubric, beoordelingsformulier e.d.) geprint of op een tweede scherm bij de hand hebt. Als je met meerdere beoordelaars werkt en direct feedback wil geven, kun je de student vragen om even uit de online omgeving te gaan of tijdelijk in een break-out room zetten. Na het bespreken van de bevindingen kun je de student weer inbellen.</p>
</div>
<div id="na-afloop" class="section level2">
<h2>Na afloop</h2>
<p>Als er een opname is van de handeling kan dit – samen met feedback en beoordeling – veel informatie aan de student geven. Geef bijvoorbeeld studenten de opdracht om samen video’s terug te kijken en van elkaar te leren.</p>
</div>

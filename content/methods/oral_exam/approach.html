---
title: "Aanpak"
icon: /icons/tools.png
menuicon: /icons/tools-menu.png
date: 2020-07-31T11:05:44+02:00
expandable: true
instructions: false
weight: 3
---

<script src="/assessment-selection-tool/rmarkdown-libs/header-attrs/header-attrs.js"></script>


<div id="voorbereiding" class="section level2">
<h2>Voorbereiding</h2>
<p>Vragenlijst Het opstellen van vragen voor zowel een online assessmentgesprek als mondeling is niet anders dan voor op locatie. Ook kun je afbeeldingen zoals een anatomische afbeelding, een technische tekening of een model gebruiken als basis voor een vraag.</p>
<p>Anticiperen op technische problemen Het organiseren verschilt iets van mondelinge toetsen op locatie. Naast de ‘reguliere’ informatie (over planning, procedure, eventuele benodigdheden, verwachtingen, beoordeling) maak je ook afspraken over het werken in de online omgeving. Denk aan het delen van het scherm, het in- en uitschakelen van camera en microfoon, de wijze waarop vragen kunnen worden gesteld en de handelswijze bij technische problemen. Veel studenten vinden het een fijn idee als ze vooraf weten dat ze het assessmentgesprek opnieuw mogen doen als er technische problemen optreden. Ook kun je stimuleren dat studenten vooraf bij elkaar oefenen. Bij sommige instellingen kan de student apparatuur lenen of kun je een fysieke locatie aanbieden. Zorg er in ieder geval voor dat je tijdig en helder communiceert over de afspraken.</p>
<p>Opname Een andere oplossing om de betrouwbaarheid van de beoordeling te vergroten is het opnemen van het assessmentgesprek tijdens de uitvoering. Bij twijfel over de beoordeling kan deze dan teruggekeken worden. Informeer de student vooraf over een eventuele opname. Het verwerken, opslaan en verwijderen van opnames moet plaatsvinden binnen de wettelijke kaders. Informeer bij je instelling wat hiervoor de regels zijn.</p>
<p>Meerdere beoordelaars Om de betrouwbaarheid van de beoordeling te vergroten kunnen meerdere beoordelaars worden ingezet. Deze kunnen live aanwezig zijn of achteraf de video opname beoordelen. Bij formatieve toetsen kunnen hiervoor ook medestudenten ingezet worden.</p>
<p>Topiclijst Het is bij een online mondeling belangrijk om een groot aantal vragen te hebben. Als je een toets met open- en/of gesloten vragen omzet in een mondeling, houd dan rekening met het volgende:</p>
<ul>
<li>Gesloten vragen zijn niet aan te raden bij mondelinge toetsen voor grote groepen. De vragen kunnen snel uitlekken terwijl het afnemen van verschillende vragen voor alle studenten ten koste gaat van de al geringere betrouwbaarheid. Daarnaast doet het afbreuk aan de mogelijkheden van mondelinge toetsen om diepgaande vragen te stellen.</li>
<li>Ook tijdens een online mondeling kun je afbeeldingen zoals een anatomische afbeelding, een technische tekening of een model gebruiken als basis voor een vraag.</li>
<li>Maak een inschatting van het aantal vragen die je in de beschikbare tijd kunt stellen.</li>
<li>Noteer leerdoelen, bijbehorende vragen en doorvraag-vragen in een (beoordelings)tabel. Bijvoorbeeld:</li>
</ul>
<p>Table below is not showing [To-Do]</p>
<table id="table">
<tr>
<td>
Leerdoel en maximale tijdsduur
</td>
<td>
Vraag (met cognitief niveau)*
</td>
<td>
Antwoordmodel
</td>
<td>
Punten
</td>
</tr>
<tr>
<td>
<p>5 minuten</p>
Conceptueel Statistisch begrip over nul hypothese toetsing
</td>
<td>
Waarom is het bij nul hypothese toetsing noodzakelijk om vooraf te bepalen hoeveel proefpersonen je nodig hebt. (evalueren)
</td>
<td>
Om te garanderen dat de beoogde alpha (1pt) en Power (1pt) behaald kunnen worden (1pt).
</td>
<td>
3
</td>
</tr>
</table>
<p>Als je een bestaande schriftelijke toets met open vragen hebt, dan kun je het oorspronkelijke beoordelingsmodel met enige aanpassing ook gebruiken bij het online mondeling.</p>
</div>
<div id="tijdens" class="section level2">
<h2>Tijdens</h2>
<div id="vlak-voor-het-assessmentgesprek" class="section level3">
<h3>Vlak voor het assessmentgesprek</h3>
<ul>
<li>Zorg voor opgeladen apparatuur.<br />
</li>
<li>Zorg voor een rustige omgeving waarin je niet gestoord wordt.<br />
</li>
<li>Test de apparatuur voorafgaand aan de toets, gebruik zo nodig een headset.</li>
<li>Zorg dat je de benodigde documenten (rubric, beoordelingsformulier e.d.) geprint of op een tweede scherm bij de hand hebt.</li>
<li>Log enkele minuten voorafgaand aan de toets in op de video vergadering.<br />
</li>
<li>Zet, indien nodig, documenten zoals afbeeldingen behorende bij een bepaalde vraag, klaar.</li>
</ul>
</div>
<div id="start" class="section level3">
<h3>Start</h3>
<ul>
<li>Stel de student gerust.<br />
</li>
<li>Controleer of de regels en afspraken duidelijk zijn en herhaal ze zo nodig.</li>
<li>Geef aan wanneer de student de beoordeling en/of feedback kan verwachten.<br />
</li>
<li>Geef zo nodig aan dat er een opname wordt gemaakt.</li>
</ul>
</div>
<div id="afname" class="section level3">
<h3>Afname</h3>
<ul>
<li>Speel zo nodig in op technische problemen.</li>
</ul>
</div>
<div id="afsluiting" class="section level3">
<h3>Afsluiting</h3>
<ul>
<li>Als je met meerdere beoordelaars werkt en direct feedback wil geven, kun je de student vragen om even uit de videovergadering te gaan of in een breakout room te zetten. Na het bespreken van de bevindingen kan je de student weer terug laten komen.</li>
</ul>
</div>
</div>
<div id="na-afloop" class="section level2">
<h2>Na afloop</h2>
<p>Geef direct na afloop van het assessmentgesprek en (ruim) voor het delen van het cijfer feedback aan de student. Dit is het moment waarop feedback het best geïnternaliseerd wordt. Er kan bij een opname overwogen worden om deze na afloop aan de student beschikbaar te stellen.</p>
</div>
<div id="aandachtspunten" class="section level2">
<h2>Aandachtspunten</h2>
<ul>
<li>Studenten vinden (online) mondelinge toetsen spannend. Duidelijkheid over wat ze kunnen verwachten helpt. Informeer de studenten daarom tijdig en volledig over inhoud, procedures, deelnemende beoordelaars en wijze van beoordeling en maak afspraken over het werken in de online omgeving.</li>
<li>Voor studenten met autisme is een online assessmentgesprek soms extra lastig. Zorg ervoor dat deze studenten zich goed kunnen voorbereiden op het gesprek door extra duidelijk te communiceren over verwachtingen, de procedure en de beoordeling. Vraag daarnaast aan de student wat je kunt doen om het gesprek gemakkelijker te laten verlopen.</li>
</ul>
</div>
